Superque eburni pocula Mentoris.
Natura cultu simplice gratius
Divos honorat, prona far vel
Viva focis adolere thura.

Quamvis Sabaeo funera misceas
Odore, foetent. Quidquid in ambitum
Libido cogit sou labore
Seu pretio, minus enitescit

Metu veneni. Cinnamei quoque
Incensa libri pagina proditur
Halare suspectum uaporem.

Difficile est, volitante fumo

Nares aduncas demere posteris.
Impune Manes subiiciunt sibi
Moresque censendos supinant
Factaque discutiunt avorum.

Dicenda pictis 'res phaleris sine

. Et absque palpo. Discite strenuum

Audire verum. Me sciente
Fabula non peragetur ulla.

Non est meum descendere ad oscula
Impura Famae et fingere bracteas;
Larvisque luctari superbis
Aut nimias acuisse laudes. Ι

Adversa quod si sors mihi durius
Nunquam ferendis conditionibus
Obstet, reluctantemque cogat
Nonnisi delicias loquaces

Et laureatas scribere literas;
Sparte relicta, corripiam silens
Iniqua tum vindex amaro

Secula despiciamque risu.

15

 

