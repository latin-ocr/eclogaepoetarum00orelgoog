128

Propontida trucemve Ponticum sinum,
Ubi iste post phaselus antea fuit
Comata silva: nam Cytorio in iugo
Loquente saepe sibilum edidit coma.
Amastri Pontica et* Cytore buxifer,
Tibi haec fuisse et esse cognitissima
Ait phaselus: ultima ex origine

Tuo stetisse dicit in cacumine,

Tuo imbuisse palmulas in aequore,

Et inde tot per impotentia freta
Herum tulisse, laeva sive dextera
Vocaret aura, sive utrumque luppiter
Simul secundus incidisset in pedcm;
Neque nlla vota litoralibus diis

Sibi esse facta3 quom veniret a mare
Novissime hunc adusque limpidum lacum.
Sed haec prius fuere: nunc recondita
Senet quiete seque dedicat tibi,
Gemelle Castor ct gemelle Castoris.

111. (31.)

Paeninsularum, Sirmio, insularumque
ocelle, quascunque in liquentibus stagnis
Marique vasto fert uterque Neptunus,
Quam te libenter quamque laetus inviso,
Vix mi ipse eredens Thyniam atque Bithynos ⁵
Liquisse campos et videre te in tuto!

Ο quid solutis est beatius curis,

Quom mens onus reponit ac peregrino
Labore sessi venimus larem ad nostrum
Desideratoque acquiescimus lecto!

Hoc est, quod unumst pro laboribus tantis.
Salve, o venusta Sirmio, atque hero gaude:
Gaudete vosque, o Lydiae lacus undae:
Ridete, quicquid est domi cachinnorum!

tv. (84.)

ψ Chommoda dicebat, si quando commoda vellet
Dicere, et insidias Arrius hinsidias,

 

